<!DOCTYPE html>
<html lang="en">
<head>
	<meta charset="UTF-8">
	<meta http-equiv="X-UA-Compatible" content="IE=edge">
	<meta name="viewport" content="width=device-width, initial-scale=1.0">
	<title>IR-spektroskopia</title>
	<meta name="description" content="Tietoteksti">
	<meta name="theme-color" content="#542afa">
	<link rel="stylesheet" href="../../font.css">
	<link rel="stylesheet" href="../../posts.css">
</head>
<body>
	<p>KE3 kirjoitelma spektroskopian lajista</p>
	<p>Tietoteksti, artikkeli</p>

	<h1>IR-spektroskopia</h1>
	<h2>Johdanto</h2>
	<p>
		Infrapunaspektroskopia on molekyylien rakenteiden tunnistamiseen käytetty menetelmä. Infrapunaspektroskopiassa mitataan
		infrapunavalon eri aallonpituuksien absorboitumista molekyyleihin. Mittaustuloksista voidaan tehdä päätelmiä molekyylin
		rakenteesta.
	</p>
	<h2>Toimintaperiaate</h2>
	<p>
		Kun poolista sidosta pommitetaan infrapunavalolla, sidos värähtelee ja resonoi, jos infrapunavalon taajuus on sama kuin
		sidoksen ominaisvärähtelytaajuus. [2] Osa tai kaikki infrapunavalon energiasta absorboituu sidokseen, mikä saa sidoksen
		venymään tai taipumaan. [1]
	</p>
	<p>
		Infrapunaspektrometri heijastaa tietyn aallonpituuden infrapunavaloa tutkittavaan aineeseen ja mittaa, kuinka paljon
		valosta absorboituu aineeseen. Infrapunaspektrometri mittaa absorbanssia tai transmittanssia infrapunavalon
		aallonpituuden tai taajuuden funktiona. [4][5]
	</p>
	<h2>Spektrometrin käyttö</h2>
	<p>
		Tutkittava nestemäinen aine sijoitetaan spektrometriin läpinäkyvien kaliumbromidilevyjen [3] tai muista suoloista
		tehtyjen levyjen väliin. Lasia ei voi käyttää, koska se absorboi infrapunavaloa. [5] Jos aine on huoneenlämmössä
		kiinteässä olomuodossa, se liuotetaan tai jauhetaan. Jos kiinteä aine liuotetaan, on tärkeää ottaa huomioon liuottimen
		vaikutus tuloksiin, koska liuottimena käytetty aine voi myös absorboida infrapunavaloa. On suositeltavaa, että aluksi
		tehdään ajo pelkällä liuottimella, jolloin voidaan laskea liuoksen spektrin ja liuottimen spektrin erotus, jolloin
		jäljelle jää ainoastaan tutkittavan aineen spektri. [3] Veden kanssa pitää olla varovainen, koska kaliumbromidista ja
		monista muistakin suoloista tehdyt preparaattilasit liukenevat hyvin veteen. [6]
	</p>
	<h2>Tulosten tulkinta</h2>
	<img src="./001.png" alt="Kuvaaja">
	<p>
		<i>2-butanonin infrapunaspektri. Transmittanssi aaltoluvun funktiona. [4]</i>
	</p>
	<p>
		Kuvassa on esimerkki infrapunaspektrometrin tuottamasta kuvaajasta. Kuvaajassa esiintyy yleensä muutamia voimakkaita
		piikkejä. Alueella, jolla aaltoluku on suurempi kuin 1 500, piikit voidaan tunnistaa jonkin sidostyypin tai
		funktionaalisen ryhmän värähtelyksi.
	</p>
	<img src="./002.png" alt="Kuvaaja">
	<p>
		<i>Infrapunaspektrissä eri taajuuksilla havaittavia sidoksia ja funktionaalisia ryhmiä. [5]</i>
	</p>
	<p>
		Kun vertaamme kirjan esimerkkispektriä ja Michiganin yliopiston viitemateriaalia, huomaamme, että kirjaan merkityt C-H
		ja C=O -piikit ovat löydettävissä viitemateriaalista samoilta taajuuksilta.
	</p>
	<p>
		Spektriä ja viitemateriaalia vertaamalla voi löytää yhdisteestä funktionaalisia ryhmiä, mutta ei voi tunnistaa, mikä
		aine on kyseessä. Alueella, jolla aaltoluku on pienempi kuin 1 500, esiintyy eri yhdisteille ominaisia piikkejä, joita
		ei voi yhdistää mihinkään sidostyyppiin tai funktionaaliseen ryhmään. Tätä aluetta kutsutaan sormenjälkialueeksi. [5][4]
		Kun tämän alueen piikkejä vertaa spektrikirjastoon, voi löytää yhdisteen, jolla on samanlainen sormenjälkialue. Näin
		yhdisteen voi tunnistaa ja nimetä.
	</p>
	<h2>Menetelmän yleisyys</h2>
	<p>
		Verrataan eri spektroskopian lajien yleisyyttä Google Trends -palvelulla, joka vertaa termien hakumääriä.
	</p>
	<img src="./003.png" alt="Kuvaaja">
	<img src="./004.png" alt="Selite" class="halfWidth">
	<p>
		Tuloksista [7] huomataan, että massaspektrometria on yleisin spektrometrian laji Googlen verkkohaussa.
		Infrapunaspektroskopia on yhtä yleinen kuin NMR-spektroskopia.
	</p>
	<p>
		Kaikilla spektroskopian lajeilla on omat käyttökohteensa. Oletan, että jotkin spektrometrit maksavat enemmän kuin
		toiset, koska ”ydinmagneettiresonanssi” kuulostaa kalliimmalta kuin ”infrapuna.” On todennäköistä, että spektrometriä
		ostettaessa kiinnitetään huomiota laitteen hintaan. Siksi halvemmat spektroskopian lajit voisivat olla yleisempiä kuin
		kalliimmat lajit.
	</p>
	<h2>Ajatuksia</h2>
	<p>
		Minun oli vaikea aloittaa työn tekeminen, koska se tuntui liian suurelta projektilta. Kun oppimateriaalit lopettivat
		toimimisen, en ollut vielä aloittanut työtä. Tekninen ongelma oli tekosyy, jolla siirsin työn tekemistä myöhempään
		ajankohtaan. Nyt kemian tunnin ainoana etätehtävänä oli tehdä kirjoitelmaa, joten minähän tein. Nyt jälkikäteen on
		yllättävää, että työn tekemiseen meni vain kaksi tuntia.
		Aloitin työn tekemisen tiedonhaulla. Löysin erinomaisia lähteitä tehokkaasti. Onnistuin lähteiden referoinnissa ja
		yhdistelyssä tekstiä kirjoittaessani. Sain aikaan johdonmukaisen tekstin, josta olen ylpeä.
	</p>
	<h2>Lähteet</h2>
	<ol>
		<li>
			<a
				href="https://phet.colorado.edu/sims/html/molecules-and-light/latest/molecules-and-light_en.html" target="_blank">https://phet.colorado.edu/sims/html/molecules-and-light/latest/molecules-and-light_en.html</a>
			(Käyty 18.3.22)
		</li>
		<li>
			<a
				href="https://www.globalsystemsscience.org/studentbooks/cc/ch2/IRenergy" target="_blank">https://www.globalsystemsscience.org/studentbooks/cc/ch2/IRenergy</a>
			(Käyty 18.3.22.)	
		</li>
		<li>
			<a href="http://www.eng.uc.edu/~beaucag/Classes/Characterization/IRData/Sample preparation for FT-IR.pdf" target="_blank">http://www.eng.uc.edu/~beaucag/Classes/Characterization/IRData/Sample
				preparation for FT-IR.pdf</a> (Käyty 18.3.22)
		</li>
		<li>
			Oppikirja (Mooli 3, LOPS 2021)
		</li>
		<li>
			<a
				href="https://www2.chemistry.msu.edu/faculty/reusch/virttxtjml/spectrpy/infrared/infrared.htm" target="_blank">https://www2.chemistry.msu.edu/faculty/reusch/virttxtjml/spectrpy/infrared/infrared.htm</a>
			(Käyty 18.3.22)
		</li>
		<li>
			MAOL-taulukkokirja
		</li>
		<li>
			<a
				href="https://trends.google.fi/trends/explore?date=today%205-y&q=%2Fm%2F06xf5,%2Fm%2F03z8m,%2Fm%2F0jc2v,%2Fm%2F065dpx,%2Fm%2F01prwf" target="_blank">https://trends.google.fi/trends/explore?date=today%205-y&q=%2Fm%2F06xf5,%2Fm%2F03z8m,%2Fm%2F0jc2v,%2Fm%2F065dpx,%2Fm%2F01prwf</a>
			(Käyty 18.3.22)
		</li>
	</ol>
	<p class="disclaimer">2022/3/18</p>
</body>
</html>