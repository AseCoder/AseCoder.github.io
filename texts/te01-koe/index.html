<!DOCTYPE html>
<html lang="en">
<head>
	<!--UNLISTED-->
	<meta charset="UTF-8">
	<meta http-equiv="X-UA-Compatible" content="IE=edge">
	<meta name="viewport" content="width=device-width, initial-scale=1.0">
	<meta name="description" content="Pohtiva teksti">
	<meta name="theme-color" content="#542afa">
	<link rel="stylesheet" href="../../font.css">
	<title>TE01 Koe</title>
	<link rel="stylesheet" href="../../posts.css">
</head>
<body>
	<p>TE01 Koe</p>
	<p>Pohtiva teksti</p>
	<h1>Tehtävä: Tutkimusten mukaan ylipainoisten määrä on lisääntynyt 15–18 -vuotiaiden ryhmissä. Pohdi,
	mitkä tekijät selittävät tätä muutosta.</h1>
	<img src="./graph.png" alt="">
	<p>Kuvaajasta nähdään, että ylipainoisten osuus nuorisossa on kasvanut viimeisen kahden vuosikymmenen aikana. Muutokseen
	ovat vaikuttaneet monet tekijät.</p>
	
	<p>Nuoret istuvat nykyään enemmän kuin aikaisemmin. Sosiaalisen median ja tietoteknologian kehityksen myötä nuoret ovat
	liimaantuneet kiinni istuimiinsa. Vapaa-aikaa ei käytetä enää ulkona liikuntaa harrastaen, vaan videopelejä pelaten tai
	somea selaten. Istuminen aiheuttaa tuki- ja liikuntaelinsairauksia sekä jäykkyyttä lihaksissa. Kun nuorella on kipuja,
	hän ei tahdo harrastaa liikuntaa, koska se tuntuu epämukavalta.</p>
	
	<p>Liikunnan määrä on vähentynyt muun muassa istumisen lisääntymisen takia. Kun nuori liikkuu vähemmän, hänen elimistönsä
	energiantarve vähenee eikä elimistö hyödynnä kehoon kertyneen rasvan sisältämää energiaa.</p>
	
	<p>Ruuan sokeripitoisuus on kasvanut. Naposteluun tarkoitetuissa herkuissa on paljon lisättyä sokeria. Ihmiset saavat
	sokeria myös tietämättään piilosokereiden muodossa. Piilosokereita on esimerkiksi maustetuissa jugurteissa ja
	ketsupissa. Sokerit ovat hyvin energiapitoisia ravintoaineita ja liian suurissa määrin lihottavia.</p>
	
	<p>Suomalaiset syövät epäterveellisesti. Ruokavaliomme sisältää liikaa punaista lihaa, joka sisältää kovia rasvoja. Kovat
	rasvat lihottavat ja lisäävät haitallisen kolesterolin määrää veressä. Suomalaiset syövät liian energiapitoista ruokaa,
	jossa ei ole tarpeeksi ravintoaineita.</p>
	
	<p>Jos esimerkiksi liian energiapitoisen ruokavalion takia ihmisen energiansaanti on korkeammalla kuin energiankulutus,
	ylijäämäenergia, jota saadaan eniten nopeista hiilihydraateista eli sokereista, kerääntyy ensin maksan
	glykogeenivarastoihin ja niiden täyttymisen jälkeen kerääntyy ylimääräiseksi rasvaksi kehossa, mikä nostaa painoa.</p>
	
	<p>Ihmisten sosioekonominen asema paranee, kun elintaso kehittyy. Suomessa tietoteknologian kehitys on avannut uusia
	työpaikkoja palvelualalta, mikä on vähentänyt fyysisen työn määrää. Ihmiset siis liikkuvat vähemmän päivittäin mutta
	heillä on suurempi ostovoima. Ylimääräisellä rahalla ihmiset ovat voineet ostaa enemmän ruokaa ja herkkuja, mikä on
	lisännyt energiansaantia. Vaikka tämä ei suoraan vaikuta nuoriin, jotka eivät ole työikäisiä, se vaikuttaa heidän
	perheisiinsä. Kun vanhemmat vaurastuvat, kasvanut ostovoima näkyy perheen kulutuksessa ja siten vaikuttaa myös lapsiin.</p>
	
	<p>Pakkauskoot ovat kasvaneet. Sipsejä ja karkkeja myydään aiempaa suuremmissa pakkauksissa. Kun ihminen ostaa tällaisen,
	hän todennäköisemmin syö kerralla enemmän pussin sisällöstä. Koska sipsit ja karkit ovat energiapitoisia ja vailla muuta
	ravintoarvoa, ne lihottavat. Harvalla nuorella on niin hyvä itsekuri, että pystyy sivuuttamaan houkutuksen syödä
	kerralla koko pussi.</p>
	
	<p>Nuorten ylipaino on kasvanut useasta syystä. Jos tapahtuneesta pitäisi syyttää jotakuta, olisi helppoa osoittaa sormella
	teknologiayhtiöitä ja ruokavalmistajia. Ei olisi väärin päätyä johtopäätökseen, että ongelman on aiheuttanut
	kapitalistinen yhteiskunta.</p>

	<p class="disclaimer">2022/5/12</p>
</body>
</html>