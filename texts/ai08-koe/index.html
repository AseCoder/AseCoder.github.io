<!DOCTYPE html>
<html lang="en">
<head>
	<meta charset="UTF-8">
	<meta http-equiv="X-UA-Compatible" content="IE=edge">
	<meta name="viewport" content="width=device-width, initial-scale=1.0">
	<title>Ajatuksia Eläinten vallankumouksesta</title>
	<meta name="description" content="ÄI08 kirjoitustaidon koe | Pohtiva teksti">
	<meta name="theme-color" content="#542afa">
	<link rel="stylesheet" href="../../font.css">
	<link rel="stylesheet" href="../../v2-posts-wholepage.css">
	<link rel="stylesheet" href="../../v2-posts-classes.css">
</head>
<body>
	<article>

	<p>ÄI08 kirjoitustaidon koe</p>
	<p>Pohtiva teksti</p>
	<h1>Ajatuksia Eläinten vallankumouksesta</h1>
	<p>George Orwellin romaani “Eläinten vallankumous” on hyvä kirja. Siinä kerrotaan, kuinka possu Napoleon nousee diktaattoriksi. Järkytyin tästä ja päädyin pohtimaan politiikkaa ja argumentaatiota. Kaikkein surullisinta kirjassa on, että muut eläimet eivät esitä minkäänlaista vastarintaa Napoleonin hallinnolle.</p>
	<p>Napoleonin nousu diktaattoriksi oli monivaiheinen: ensin lähti maito ja koiranpennut, sitten Lumipallo ja ruoka ja lopuksi tasa-arvo ja animalismin periaatteet. Jälkeenpäin katsottuna olisi helppo ajatella, että eläimet olisivat voineet estää Napoleonin nousun diktaattoriksi, jos ne olisivat tehneet kaltevan tason argumentin ja väittäneet, että maidon katoaminen johtaa diktatuuriin. Vaikka tekojen seurauksia pitää pohtia, on otettava myös huomioon seurausten todennäköisyys. Olisihan järjetöntä väittää, että käsiaseiden kantamisen kieltäminen Yhdysvalloissa johtaisi demokraattipuolueen yksinvaltaan. Monissa muissa maissa aseen kantaminen on rajoitetumpaa kuin Yhdysvalloissa, mutta silti nämä maat ovat demokraattisia, eikä niissä tapahdu edes vallankaappausyrityksiä.</p>
	<p>Napoleonin noustua valtaan eläinten ruoka-annoksia pienennetään ja oloja huononnetaan samalla, kun Napoleon nauttii. Hallinnon tiedottaja Vinku tulee usein kertomaan, että ruoka-annoksia on suurennettu, eläinten asiat ovat nykyään paremmin kuin koskaan ja Jysäystä vievät kärryt kuuluivat eläinlääkärille, vaikka niissä oli teurastajan brändäys. Osa eläimistä kuitenkin uskoo muistavansa, että asiat olivat ennen paremmin. Ne dogmaattiset raukat päättävät silti muistaneensa väärin ja Vinkun olevan oikeassa. Tämä tilanne korostaa skeptisyyden ja kriittisyyden tärkeyttä. Kun kaksi tietolähdettä on ristiriidassa keskenään, yhden tyrmääminen ja toiseen uskominen perusteetta on huonoin asia, mitä voi tehdä.</p>
	<p><a href="https://app.studeo.fi/files/course-templates/832/exercise/5fde8ba33a450047da1765a013c66b91/Yrj%C3%B6%20Raution%20essee%20Kalevasta.pdf">Esseessään</a> “Ihminen on sama aina ja kaikkialla – Jos ihmiset lukisivat enemmän, suvaitsemattomuutta, rasismia ja vihaa olisi vähemmän” (Kaleva, 22.04.2019) Yrjö Rautio kertoo, että kirjoja lukemalla voi oivaltaa, että erirotuiset ja -väriset ihmiset ovat hyvin samanlaisia, vaikka moni jaksaa edelleen väittää toisin ja korostaa eroja ihmisryhmien välillä. Eläinten vallankumouksessa korostetaan ihmisten ja eläinten välisiä eroja. Eläimet uskovat, että ihmiset ovat turhia ja loisia ja että eläimet voivat aivan hyvin itsekin johtaa maatilaa. Kun possu Napoleon nousee valtaan, hänen hallintonsa perustelee useita päätöksiään, kuten esimerkiksi sunnuntaikokousten lopettamista kysymällä muilta eläimiltä retorisen kysymyksen “ettehän te haluaisi Jonesin palaavan?”. Muut eläimet päätyvät uskomaan, että jos sunnuntaikokousten pitäminen voisi johtaa Jonesin palaamiseen, sunnuntaikokoukset pitää lopettaa, koska kukaan ei halua Jonesia takaisin. Possu Napoleon käyttää tässä edukseen yleistä uskomusta “kaksi jalkaa paha” tyydyttääkseen muut eläimet hänen haaliessaan itselleen yhä enemmän valtaa. Rautio kertoo esseessään oikeistopopulistien toimivan samoin. He “korostavat ihmisten välisiä eroja maailmalla ja meillä” oikeuttaakseen “suvaitsemattomuuden ja vihan lietsonnan kokonaisia kansanryhmiä vastaan”. Tämä toimii, koska tällaisen vaikuttamisen kohteena olevat ihmiset tai eläimet eivät ymmärrä sen vääryyttä ja virheellisyyttä. Esseessään Rautio tarjoaa tähän parhaaksi ratkaisuksi kirjojen lukemista eri puolilta maailmaa. Eikö monikulttuurinen ja ihmisryhmien samanlaisuudesta kertova sisältö sosiaalisessa mediassa saisi aikaan samaa muutosta?</p>
	<p>Kirjassa kerrotaan, että Jysäys-hevonen ei saa sanaa suustaan eikä keksi mitään hyviä perusteluja tai väitteitä, kun Vinku tiedottaa uusista possujen oloja parantavista muutoksista. Ilman vastarintaa possut jatkavat valtansa kasvattamista, olojensa parantamista ja maa-alueiden varaamista oluen tuotantoon. Olen itsekin ollut tilanteissa, joissa en ole keksinyt mitään vastaväitettä, vaikka tiedän toisen olevan väärässä, joten ymmärrän Jysäystä täysin. Tällaisissa tilanteissa voi soveltaa Sokrateen dialektista menetelmää, eli kysyä toiselta kysymyksiä aiheeseen liittyen, mikä on erittäin rakentavaa toimintaa.</p>
	<p>Kirjassa lampaat ovat niin tyhmiä, että ne oppivat määkimään vain yhtä lausetta. Myöhemmin Napoleonin hallinto manipuloi lampaita ja onnistuu saamaan ne määkimään propagandaa. Koronapandemian aikana lampaiksi on haukuttu sellaisia ihmisiä, jotka uskovat valtioiden ja viranomaisten tiedotusta koronaviruksesta. Ero eläinlampaiden ja ihmislampaiden välillä on siinä, että kirjassa eläinlampaat uskoivat perättömään väitteeseen “neljä jalkaa hyvä, kaksi jalkaa parempi”, kun taas ihmislampaat vetoavat toki auktoriteettiin, mutta tämän auktoriteetin eli terveysviranomaisen julkaisemat väitteet koronaviruksesta perustuvat tieteeseen. Tieteelliset julkaisut koronaviruksesta ovat kuitenkin vaikeasti ymmärrettävissä sellaiselle, joka ei ole opiskellut aihetta tai työskentele sen parissa, ja tämä on aito ongelma. Tiedettä pitää popularisoida, jotta keskivertokansalaisella voisi olla mitään mahdollisuutta ymmärtää maailmaa. Tiedettä popularisoitaessa pitää kuitenkin varoa johtamasta lukijoita harhaan virheellisellä tiedolla tai huolimattomalla raportoinnilla.</p>
	<p>Eläinten vallankumous kirjoitettiin vuonna 1945 ja alkuperäisen tulkinnan mukaan se kuvasi Stalinismia Neuvostoliitossa. Samoin kuin siellä silloin, kirjassa kärsittiin nälästä ja ruuan niukkuudesta. Yhteiskuntaa johti diktaattori. Aikanaan moni varmasti koki itsensä voimattomaksi vaikuttamaan Neuvostoliitossa tapahtuneisiin hirveyksiin. Saattaa olla, että itse herra Orwell oli yksi heistä ja että hän kirjoitti Eläinten vallankumouksen pyrkiäkseen vaikuttamaan siellä vallinneeseen tilanteeseen.</p>
	<p>Historia ei kuitenkaan kiinnosta minua, joten kirjaa lukiessani keskityin enemmän siihen, miten kirjan tapahtumat soveltuvat nykypäivään. Siitä huolimatta, että en välitä kirjan alkuperäisestä ja yleisimmästä tulkinnasta, Eläinten vallankumous on yksi parhaista lukemistani kirjoista tarinansa vuoksi.</p>
	<p class="disclaimer">2023/1/16</p>

	</article>
</body>
</html>