<!DOCTYPE html>
<html lang="en">
<head>
	<meta charset="UTF-8">
	<meta http-equiv="X-UA-Compatible" content="IE=edge">
	<meta name="viewport" content="width=device-width, initial-scale=1.0">
	<meta name="description" content="Tiimiperiodin lehtijulkaisu | Kolumni">
	<meta name="theme-color" content="#542afa">
	<title>Texasin aborttilaki on tiukempi kuin Suomen</title>
	<link rel="stylesheet" href="../../font.css">
	<link rel="stylesheet" href="../../posts.css">
</head>
<body>
	<p>Tiimiperiodin lehtijulkaisu seksuaalioikeuksista</p>
	<p>Kolumni</p>

	<h1>Texasin aborttilaki on tiukempi kuin Suomen</h1>
	<p>
		Viime vuoden syksyllä Texasin osavaltion konservatiiviset republikaanijohtajat muuttivat aborttilakia. Uusi laki kieltää
		abortin lähes kaikissa tilanteissa. Jos sikiön sydämen syke on havaittavissa, aborttia ei saa tehdä. Ainoa poikkeus on,
		että abortin saa tehdä, jos raskaus on vaaraksi äidin terveydelle.
	</p>
	<p>
		Suomessa tilanne on suvaitsevampi. Eroja Texasiin on esimerkiksi siinä, että Suomessa abortin saa tehdä, jos raskaus on
		alkanut raiskauksen tai insestin seurauksena. Abortin saa myös tehdä, jos nainen ei kykenisi hoitamaan lastaan
		esimerkiksi taloudellisista syistä.
	</p>
	<p>
		Texasin linja sortaa naisen itsemääräämisoikeutta ja lisää sukupuolten välistä eriarvoisuutta. Oikeus lailliseen
		aborttiin on seksuaalioikeus ja se kuuluu naisen itsemääräämisoikeuteen ja siten ihmisoikeuksiin. Abortin kieltämistä
		voisi siis kutsua ihmisoikeusrikkomukseksi. On järjetöntä, että raiskauksen seurauksena alkanutta raskautta ei saisi
		abortoida. Tällaisessa tilanteessa nainen ei halunnut tulla raskaaksi, eikä seksi ollut suostumuksellista. Siis päätös
		raskauden alkamisesta ei ollut naisella vaan miehellä. On sukupuolten välisen tasa-arvon ja ihmisoikeuksien vastaista,
		että miehellä olisi oikeus määrätä naisen kehosta.
	</p>
	<p>
		Suomessa aborttioikeuden tilanne on kohtalaisen hyvä ja muuttumassa parempaan päin. Vanha aborttilaki on vuodelta 1970,
		joten tarve päivittämiselle on suuri. Hallitusohjelman ja OmaTahto2020-kansalaisaloitteen myötä abortin ja ehkäisyn
		saaminen helpottuisi. Näiden seurauksena tahattomat raskaudet vähentyisivät ja raskaus voitaisiin lopettaa lievemmillä
		perusteilla, mikä vähentäisi ei-haluttujen lasten määrää. Ei-halutun lapsen kasvattaminen olisi äidille liian suuri
		taakka, mikä voisi johtaa esimerkiksi mielenterveysongelmiin, joiden hoitaminen maksaisi yhteiskunnalle enemmän kuin
		abortin tekeminen raskauden alkuvaiheessa.
	</p>
	<p>
		Abortin kieltäminen on väärin kaikissa tilanteissa. Naisella on oikeus päättää, haluaako hän lapsen. Texasin linja vie
		kehitystä seksuaalioikeuksien toteutumisessa taaksepäin. Suomessa asiat ovat paremmin. Toivon silti muutosta
		liberaalisempaan suuntaan.
	</p>
	<p class="disclaimer">2022/5/2</p>
</body>
</html>